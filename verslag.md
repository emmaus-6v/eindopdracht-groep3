# Verslag eindopdracht 6V
### gemaakt door Lennard, Jasmijn, Thomas, Charlie, Lars, Daniëlle en Revenna 

---

## Inleiding
Welkom bij onze knikkerbaan! 
In dit verslag verduidelijken we het proces dat we hebben doorlopen de afgelopen maanden en hoe we dit hebben ervaren. 
Hierbij gaan we onder andere in op het originele plan, onze individuele reflectie en wat er bijvoorbeeld minder goed gegaan is.
Hopelijk biedt dit verslag dus een goed inzicht van hoe wij bij dit eindresultaat zijn gekomen.


## Idee
Ons originele idee van de knikkerbaan bevatte twee servo's, waarvan eentje bestuurbaar zou zijn (zodat je tussen 2 verschillende manieren om de knikker naar beneden te brengen kon kiezen) en eentje op random momenten open zou gaan, een kleurensensor en een teller. 
De twee manieren waarop de knikker naar beneden gebracht kon worden waren:
1. Via een trechter naar een soort kurkentrekker-achtige baan
2. Een zigzag baan
[We moeten hier nog een plaatje plaatsen van de knikkerbaan ter verduidelijking]


## Planning en daadwerkelijke uitvoering
Het volgende is onze officiële planning geweest, toen corona er nog niet voor zorgde dat alles iets anders verliep:

### sprint 1
Brainstormen over de design van onze knikkerbaan: welke onderdelen willen we erin? 

### sprint 2
De verschillende onderdelen verdelen over mensen, per onderdeel bedenken wat er gedaan moet worden.

### sprint 3
De issues langs lopen en bijwerken waar nodig. Zijn er nog dingen die een probleem opleveren?

### sprint 4
Eigenlijk een 2.0 versie van sprint 3. Werken de basis onderdelen? 

### sprint 5
Een laatste keer alles langs lopen. Ziet alles er netjes uit? 

### sprint 6
De allerlaatste check of alles werkt met elkaar. 

### Hoe het echt is gegaan
We zijn denken we best goed begonnen. Tussendoor ging het even wat stroever, vanwege de nieuwe maatregelen.
Dichter bij de deadline hebben we toch nog even geprobeerd te knallen.


## Technische verantwoording
De communicatie was af en toe wel een drempel. 
Ons groepje is namelijk verdeeld over twee klassen, wat er soms voor zorgt dat we niet helemaal wisten waar de anderen nou mee bezig waren geweest.
We hebben dit opgelost door in een groepsapp van ons groepje, die we een keer per ongeluk verwarde met de grote informatica 6V groepsapp, telkens een update te geven van wat we gedaan hadden en wat er dus nog moest gebeuren.
Om heel eerlijk te zijn hebben we bijna geen gebruik gemaakt van de issues op github, omdat we die op een gegeven moment niet heel fijn vonden om te gebruiken.
Uiteindelijk verliep onze communicatie wel goed, maar vooral aan het begin kon het beter.


## Reflectie 

#### Lennard
Als eerste wil ik zeggen dat de samenwerking vrij goed was, er is een individuele groepsapp aangemaakt en we zijn volgens de planning gaan werken. 
Echter is het zo dat ik denk dat het grootste probleem was dat we tijdens de lessen elkaar niet konden ondersteunen doordat de groepjes allemaal op andere dagen aanwezig waren.
De knikkerbaan in elkaar zetten is een erg leuk idee. Alleen ivm corona was het in elkaar zetten hiervan vrijwel onmogelijk. 
Het mee naar huis nemen van de baan was een optie geweest alleen niet iedereen heeft de benodigde spullen om er iets van te maken.
Zelf heb ik met de arduino vaak geprobeerd aan de code te werken. De onderdelen van de arduino waren erg vaag. 
Hier bedoel ik mee dat ik 5 uur aan een lcd scherm heb zitten werken en toen bleek dat het lcd scherm überhaupt niet compatibel was met het arduino rev2 bord. 
Ik moest erg veel tijd in de arduino stoppen voor maar een klein beetje resultaat. Dit frustreerde mij behoorlijk.
Over het algemeen ben ik wel tevreden met het groepje.
Ik ben vooral van mening dat de kwaliteit en kwantiteit van de hulp/uitleg tijdens het project in deze tijden van corona substantieel lager ligt dan voor covid-19 (Dit ligt aan heel veel factoren). 
Wat juist bij een ‘nieuw’ concept in 6v (wat voorheen juist een zelf invulbaar project was) juist zo hard nodig is.

#### Jasmijn
Zodra we te horen kregen wat voor een project we moesten doen, leek het me echt leuk om ermee aan de slag te gaan.
Een gedeelte van een knikkerbaan maken met sensoren erin was een origineel idee. We hadden een leuk concept bedacht van een knikkerbaan met onder andere een kleurensensor.
Toch bleek het wat ingewikkelder en vager dan gedacht. Door Corona werd het lastiger om eraan te werken en te overleggen met elkaar, omdat uiteindelijk maar een gedeelte naar school kwam.
Voordat die maatregelen gehandhaafd werden, kostte ander schoolwerk zoals toetsweken en PWS ons ook veel tijd. Daarnaast was het niet erg handig dat ons groepje verdeeld was over twee klassen.
Ondanks alles hebben we toch een goede communicatie gehad met elkaar en een tof resultaat neergezet!

#### Daniëlle 

#### Charlie
Als eerst wil ik zeggen dat ik dit project een super creatieve en leuk verzonnen opdracht vond, maar ik moet wel toegeven dat het nogal pittig was. 
Het was vooral in het begin erg moeilijk om ergens te beginnen, ook wist ik lang niet wat er precies verwacht werd. Toen de scholen ook nog eens dicht gingen, werd communicatie echt wel lastig. 
Bovendien heb ik persoonlijk problemen ervaren met GitHub en Gitpod, waardoor ik soms verhinderd werd. Zo kon ik bijvoorbeeld soms ineens niks pushen of kwam ik er niet in. 
Ook denk ik dat we het ons zelf met de kleurensensor erg moeilijk hebben gemaakt, aangezien ik hier ook ondanks de hulp van mijn vader niet helemaal uitkwam. 
Ik denk dat het proces beter had verlopen als we vaker en strenger op ons zelf hadden geweest. Toch hebben we de laatste weken echt samen het beste ervan hebben gemaakt, terwijl iedereen ook druk was met PWS’en en toetsweken. 
Ik kan wel zeggen dat ik van dit PO wel veel heb geleerd!

#### Revenna
Als ik eerlijk ben, vond ik dit project niet heel fijn. Het idee ervan was wel heel leuk, omdat een knikkerbaan ook wel enthousiasme opwekt.
Maar als ik terug kijk naar het proces heb ik ook een beetje het idee dat niemand echt begreep hoe iets moest. 
We begrepen wel uiteindelijk wat de bedoeling was, maar niet hoe we dat dan voor elkaar moesten krijgen. 
Het helpt natuurlijk ook niet als de docent in zijn eentje alle groepjes moet zien te helpen, het was misschien ook wat rustgevender geweest voor zowel docent als leerlingen als er een tweede docent of een soort assistent aanwezig was.
Voor mij was dit in ieder geval iets te geavanceerd... 

#### Thomas
Heyy Thomas hier, ik wilde dus me bij Revenna aan sluiten dat het echt een leuk idee was, en we hadden mooi samen gewerkt om een mooie knikkerbaan design te maken wat ook goed mogelijk was. Maar corona blijft een dingetje, want als ik steeds wilde werken was de toa weg.
Dus was het niet mogelijk en ik denk dat het voor meerdere van ons groepje geldt die dat ook hebben meegemaakt, maar naast dat was de communicatie erg goed.
Maar door corona heb je toch een bepaald contact wat je met een docent mist voor de opdracht dat het niet duidelijk is voor hoe we het voor elkaar kunnen krijgen.
Of dat het voor ons te vaag was, maar naast dat ik ga nooit meer met kleurensensors werken want ik heb dr 2u naar gekeken ik snap de seeed nog steeds niet.
En als je elkaar ziet met het groepje kan je toch elkaar iets meer helpen dan echter een telefoon want we mogen inprincipe elkaar ook niet echt opzoeken. om te helpen met de hele groepje.
Maar dat is gewoon zo'n ding wat je hebt met telefoons. En ohja iets belangerijks vergeten, ik vind het ook erg moeilijk om aan arduino te werken zonder of je het weet dat het echt werkt terwijl je in de klas dan 1 iemand bij zich had en dan kon je samen knoeien om het werkend te krijgen omdat je kan uitproberen.

#### Lars
Terug kijkend op dit project vind ik het idee van een knikkerbaan een heel tof idee. Ik vind het dan ook zeer jammer dat wij er niet goed uit zijn gekomen, dit heeft met een aantal factoren te maken denk ik.
Zo was de eerste inlever datum tijdens de PWS presentaties, dat zorgt ervoor dat wij allemaal geen tijd hadden om er aan te werken voor de precentaties. Daarna werd de deadline gelukkig wel verschoven, maar deze deadline is vlak voor de laatste toetsweek
hier moest ik dan ook al voor leren. Hiernaast waren er nog een aantal projecten die ik af heb moeten ronden vlak voor informatica. De grootste reden voor onze, toch wel armoedige, poging is denk ik dat het gewoon niet helemaal duidelijk was wat
we nou precies de bedoeling was en wat we moesten doen. Daarnaast denk ik toch dat er in de lessen te weinig server behandeld is om deze code goed te begrijpen, want waar we aan html en css een hele periode hebben besteed hebben we aan de code van
de server maar een paar lessen besteed. Hoewel ik eerlijk gezegd niet tevreden ben met ons eindproduct heb ik wel mijn best gedaan en heb ik veel geleerd.

#### Algemeen
Ons hele groepje is het er wel over eens dat, hoewel we echt ons best hebben gedaan om alles te snappen, deze opdracht te ver gegrepen was voor ons.
We appreciëren het wel dat we toch nog meer tijd hebben gekregen om de opdracht te maken, maar onder andere ook door de effecten die corona had op het fysiek naar school gaan, leek dit project steeds onhaalbaarder te worden.
Het werd namelijk een stuk moeilijker te coördineren toen we steeds maar 1/3 fysiek op school zaten. We wisten ook niet helemaal hoe we hier mee om moesten gaan, het gooide wel een beetje roet in het eten. 
Het stellen van vragen werd zo eigenlijk nog meer bemoeilijkt. 
De opeenstapeling van de genoemde tegenslagen, maar ook nog enkele andere ongenoemde tegenslagen, hebben ervoor gezorgd dat we op dit moment een resultaat hebben waar we zelf ook niet heel tevreden mee zijn.
We hebben echter geprobeerd het beste te maken van een nogal benarde situatie en we hebben er zoveel in gestoken als we ons konden veroorloven vanwege andere vakken en projecten.


## Slot
Om het even kort samen te vatten: 
Wat we momenteel hebben is naar onze mening het beste dat we er van konden maken onder deze omstandigheden. 
We hadden uiteraard liever gewild dat het beter ging, ook omdat we weten wat we hadden kunnen maken als er niet zoveel dingen tegen zaten.
Ook willen we u in ieder geval bedanken voor de begeleiding die u ons heeft kunnen geven.
~ Groepje 3